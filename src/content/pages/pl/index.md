---
title: "Obrońmy otwartość Androida"
lang: pl
description: "Wspieramy Androida jako wolną, otwartą platformę, na której każdy może tworzyć aplikacje."

# localizable sections for the footer text
contact_header: "Kontakt"
contact_email: "E-mail"
site_problems_header: "Problemy"
site_report_issues: "Zgłoś problemy ze stroną"
site_disclaimer: "**Zastrzeżenie:** Ta strona internetowa jest społecznościowym, niekomercyjnym przedsięwzięciem. Jest prowadzona wyłącznie w celach informacyjnych i edukacyjnych."
site_privacy: "**Prywatność:** Ta strona nie używa plików cookie i nie prowadzi żadnego śledzenia ani logowania użytkowników."
site_copyright: "**Prawa autorskie:** Brak. To dzieło jest oznaczone"

lockdown_banner: "Android stanie się platformą zamkniętą"
open_letter_cta: "Przeczytaj nasz list otwarty przeciwko programowi weryfikacji deweloperów Androida"
open_letter_header: "List otwarty"
open_letter_description: "List otwarty w obronie Androida jako wolnej, otwartej platformy."
---

W sierpniu 2025 roku Google [ogłosiło](https://developer.android.com/developer-verification), że od września 2026
nie będzie już możliwe tworzenie aplikacji na platformę Android
bez uprzedniej centralnej rejestracji w Google.
Ta rejestracja będzie obejmować:

- Uiszczenie opłaty na rzecz Google
{:.li-list .li-money}
- Zaakceptowanie Warunków i postanowień Google
{:.li-list .li-terms}
- Przedstawienie dokumentu tożsamości wydanego przez państwo
{:.li-list .li-id}
- Przesłanie dowodu prywatnego klucza podpisującego dewelopera
{:.li-list .li-signing}
- Wykazanie wszystkich obecnych i przyszłych identyfikatorów aplikacji
{:.li-list .li-appids}

## Co to oznacza dla Twoich praw

➤ Ty, **konsumencie**, kupiłeś swoje urządzenie z Androidem wierząc w obietnicę Google, że jest to otwarta platforma komputerowa i że możesz uruchamiać na niej dowolne oprogramowanie, jakie wybierzesz. Tymczasem od września 2026 będą oni bez Twojej zgody wymuszać aktualizację systemu operacyjnego, która nieodwracalnie zablokuje to prawo i pozostawi Cię na łasce ich oceny, jakie oprogramowanie wolno Ci uznać za godne zaufania.

➤ Ty, **twórco**, nie możesz już stworzyć aplikacji i udostępnić jej bezpośrednio znajomym, rodzinie i społeczności bez wcześniejszego uzyskania aprobaty Google. Obietnicą Androida — i przewagą marketingową, którą od zawsze wykorzystywał, by odróżniać się od iPhone’a — było to, że jest „otwarty”. Ale Google najwyraźniej uznaje, że już ma wystarczająco silną pozycję w ekosystemie Androida, oraz wystarczający wpływ na regulatorów, że może teraz porzucić tę zasadę bez skrupułów i konsekwencji.

➤ Ty, **państwo**, oddajesz prawa swoich obywateli oraz własną suwerenność cyfrową firmie, która ma na koncie podporządkowywanie się pozasądowym żądaniom reżimów autorytarnych, by usuwać w pełni legalne aplikacje, których te reżimy akurat nie lubią. Oprogramowanie kluczowe dla funkcjonowania Twoich przedsiębiorstw i administracji będzie zdane na nieprzejrzyste kaprysy odległej i nieodpowiedzialnej korporacji.

<div class="callout-warning">

### Aktualizacja: Google **nie** „wycofało się” z weryfikacji deweloperów {#clarification}

Wbrew mglistej [wzmiance](https://android-developers.googleblog.com/2025/11/android-developer-verification-early.html) o możliwym „zaawansowanym trybie”, który w przyszłości mógłby pozwolić „doświadczonym użytkownikom zaakceptować ryzyko instalowania oprogramowania, które nie jest zweryfikowane”, [opis programu](https://developer.android.com/developer-verification) ze strony Google nadal jasno stwierdza, że:

> Od września 2026 r. Android będzie wymagać, aby wszystkie aplikacje instalowane na certyfikowanych urządzeniach z Androidem były zarejestrowane przez zweryfikowanych deweloperów.

Dopóki nie pokażą dowodów, że będzie dało się ominąć proces weryfikacji bez nadmiernych utrudnień, musimy wierzyć temu, co widnieje na ich oficjalnej stronie: że **wszystkie** aplikacje od niezarejestrowanych deweloperów **zostaną zablokowane**, gdy „zamykanie” platformy wejdzie w życie.

</div>

## Jak możesz pomóc {#help}

### Deweloperzy: Stawiajcie opór i odmawiajcie {#developers}

Jeśli jesteś deweloperem aplikacji, _**nie zapisuj się**_ do programu wczesnego dostępu, nie przechodź weryfikacji tożsamości i nie akceptuj zaproszenia do Android Developer Console. Odpowiadaj (uprzejmie) na każde zaproszenie listą swoich obaw i zastrzeżeń.

—— _To tylko dzięki uległości deweloperów ich plan przejęcia może się w ogóle powieść._ ——

Zniechęcaj innych deweloperów i organizacje do zapisywania się do programu. Wykorzystuj fora społecznościowe, media społecznościowe i wpisy na blogach, by nagłaśniać przekaz. Dodaj do swojego kodu bibliotekę [FreeDroidWarn](https://github.com/woheller69/FreeDroidWarn), aby informować użytkowników Twojej aplikacji.

Jeśli jesteś pracownikiem Google lub podwykonawcą z czystym sumieniem i masz dodatkowy wgląd w program, w tym planowane szczegóły technicznej implementacji lub dodatkowe uzasadnienia programu, skontaktuj się proszę pod adresem [tips@keepandroidopen.org](mailto:tips@keepandroidopen.org) z _niesłużbowego_ urządzenia i konta _nie-gmail_. Twoje informacje zostaną zachowane w ścisłej poufności.

### Wszyscy: Dajcie znać, co myślicie {#everyone}

- [Zainstaluj F-Droid](https://f-droid.org) na swoim urządzeniu (lub urządzeniach) z Androidem. Im więcej osób korzysta z alternatywnych marketplace’ów z aplikacjami, tym trudniej będzie je wyeliminować.
- Przekaż opinię bezpośrednio Google, korzystając z ich [ankiety dot. wymagań weryfikacji deweloperów Androida](https://docs.google.com/forms/d/e/1FAIpQLSfN3UQeNspQsZCO2ITkdzMxv81rJDEGGjO-UIDDY28Rz_GEVA/viewform?pli=1).
- Zabierz głos w mediach społecznościowych i na blogach oraz podlinkuj <https://keepandroidopen.org>
- Walcz z astroturfingiem: gdy natkniesz się na podejrzane posty na forach społecznościowych i w mediach społecznościowych popierające tę politykę („No dobrze, ale…”), kwestionuj je i nie wahaj się.
- Pomóż temu projektowi, [edytując tę stronę](https://github.com/keepandroidopen/keepandroidopen.github.io/blob/main/src/content/pages/en/index.md) i dodając bardziej przydatne informacje.
- [Podpisz tę petycję change.org](https://www.change.org/p/stop-google-from-limiting-apk-file-usage?recruiter=1370041382&recruited_by_id=fddec6e0-0e30-11f0-a55d-cd0eb0fd0ac4)
